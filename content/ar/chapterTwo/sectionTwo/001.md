يشرح أحد آل كتانة:

<Quote>
«بالعشرينات اشتغلنا بتجارة القماش وكبر شغلنا. كنا من العائلات التجارية الكبيرة ببيروت. البناية عمّرناها سنة ١٩٢٦. بوقتها، مع الإنتداب الفرنسي، صار في بنايات تلات وأربع طوابق بيملكوها عيال التجّار الكبار. كان شي جديد وحديث ببيروت. بتذكَّر جبنا مهندس طلياني هوي يللي هندس بنايتنا. سقف الشقة عالي، أربع متار، وفيها متخَّت فوق المطبخ للمونة، منطلعلو بدرج حديد. لمّا جبنا خادمة بعدين بالخمسينات استعملنا المتخَّت غرفتها، متل ما كتير ناس عملوا بوقتها. مزبوط المتخَّت سقفو واطي، بس ما كانت مشكلة: الخادمات بهيداك الوقت أغلبيتهن كانوا زغار بالعمر».
</Quote>
